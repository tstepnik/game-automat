Ćwiczenie
Tworzymy aplikację do automatu, w którym można kupić gry komputerowe. Automat przechowuje kilka najnowszych tytułów. Każda gra opisana jest za pomocą nazwy i ceny.

Działanie automatu jest następujące:

użytkownik wpisuje na ekranie nazwę gry, którą chce wypożyczyć
użytkownik wrzuca do do automatu pieniądze (zakładamy pełne złotówki, bez groszy)
Użytkownik powinien zobaczyć w odpowiedzi, że grę udało się kupić lub, że dana gra nie została odnaleziona. Dodatkowo jeśli użytkownik wrzucił zbyt mało pieniędzy powinien zobaczyć komunikat o zbyt małej kwocie, a jeśli wpłacił zbyt dużo pieniędzy, to powinien otrzymać resztę.

Program napisz definiując klasy:

Game - pojedyncza gra,
GameMachine - przechowuje kilka gier i pozwala je kupić. W sytuacji, gdy użytkownik próbuje zakupić grę, której nie ma w automacie lub wpłacił zbyt mało pieniędzy rzuć w metodzie obsługującej zakup odpowiednie wyjątki zdefiniowane przez siebie,
GameMachineController - klasa interakcji z użytkownikiem, jest to jedyne miejsce w programie, gdzie powinno być wyświetlanie oraz wczytywanie danych od użytkownika.
Oprócz tego może istnieć dodatkowa klasa startowa lub inne klasy, które uznasz za stosowne.